<h2>
    Geldeenheid
</h2>
<p>
    Voor zover niet anders vermeld zijn de bedragen in dit rapport weergegeven in euro's.
</p>
<h2>
    Groepsverhoudingen
</h2>
<p>
    De onderneming $bedrijf maakt deel uit van een economische eenheid.
</p>
<p>Deze eenheid bestaat uit:</p>
<ul>
    <li>
        MJVK Beheer B.V.
    </li>
    <li>
        Alicon Systems B.V.
    </li>
    <li>
        Alicon Projects B.V.
    </li>
</ul>
<p>
    Aan het hoofd staat MJVK Beheer B.V. gevestigd te Oosterbeek.
</p>
<h2>
    Algemene grondslagen voor het opstellen van de jaarrekening
</h2>
<p>
    De jaarrekening is opgesteld in overeenstemming met de wettelijke bepalingen inzake de jaarrekening
    zoals opgenomen in Titel 9 Boek 2 BW.
</p>
<p>
    Het jaarrekeningregime voor kleine rechtspersonen als bedoeld in artikel 2:396 BW is op de
    rechtspersoon van toepassing.
</p>
<p>
    Voor de waardering van activa en passiva en voor de bepaling van het resultaat zijn de grondslagen
    voor de bepaling van de belastbare winst in aanmerking genomen.
</p>
<p>
    Tenzij bij de desbetreffende grondslag voor de specifieke balanspost anders wordt vermeld, worden de
    activa en passiva opgenomen tegen nominale waarde.
</p>
<p>
    Baten en lasten worden toegerekend aan het jaar waarop ze betrekking hebben. Winsten worden
    slechts opgenomen voor zover zij op balansdatum zijn gerealiseerd. Verplichtingen en mogelijke
    verliezen die hun oorsprong vinden voor het einde van het verslagjaar, worden in acht genomen indien
    zij voor het opmaken van de jaarrekening bekend zijn geworden.
</p>
<h2>
    Grondslagen voor de waardering van activa en passiva
</h2>
<h3>Materiële vaste activa </h3>
<p>
    De materiële vaste activa worden gewaardeerd op verkrijgingsprijs of vervaardigingsprijs, verminderd
    met de cumulatieve afschrijvingen en indien van toepassing met bijzondere waardeverminderingen. De
    afschrijvingen worden gebaseerd op de geschatte economische levensduur en worden berekend op
    basis van een vast percentage van de verkrijgingsprijs, rekening houdend met een eventuele
    restwaarde. Er wordt afgeschreven vanaf het moment van ingebruikneming.
</p>
<h3>
    Grondslagen voor de bepaling van het resultaat
</h3>
<h4>
    Netto-omzet
</h4>
<p>
    Onder netto-omzet wordt verstaan de opbrengst van de in het verslagjaar geleverde goederen en/of
    verleende diensten onder aftrek van kortingen en over de omzet geheven belastingen.
</p>
<p>
    Opbrengsten voortvloeiend uit de verkoop van goederen worden verantwoord op het moment dat alle
    belangrijke rechten op economische voordelen alsmede alle belangrijke risico's zijn overgegaan op de
    koper. De kostprijs van deze goederen wordt aan dezelfde periode toegerekend.
</p>
<h4>
    Afschrijvingen
</h4>
<p>
    De afschrijvingspercentages bedragen voor:
</p>
<p>
    Inventaris 20%
</p>
<h4>
    Financiële baten en lasten
</h4>
<p>
    De rentebaten en -lasten betreffen de op de verslagperiode betrekking hebbende renteopbrengsten en
    -lasten van uitgegeven en ontvangen leningen en banktegoeden en schulden aan kredietinstellingen.
</p>
<h4>
    Belastingen
</h4>
<p>
    De vennootschapsbelasting wordt gebaseerd op het resultaat voor belasting in de jaarrekening met
    inachtneming van de verschillen in grondslagen welke worden gehanteerd bij de winstberekening
    volgens de jaarrekening enerzijds en de fiscale winstberekening anderzijds en voorts wordt rekening
    gehouden met de fiscale faciliteiten. De berekening vindt plaats tegen het actuele belastingtarief.
</p>
